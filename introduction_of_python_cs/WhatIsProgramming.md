```ngMeta
name: What is Programming?
```

Aapne dekha ki hum computers ko **instructions** de kar, unke through complex problems solve kar sakte hain.

Computers ko diye gaye __instructions__ ko hum **program** kehte hain.
Computers ko instructions dene ke process ko hum **programming** kehte hain.

Sunne mein kitna simple lagta hai. Hum computers ko instructions(program) dete hain - aur computer instructions(program) ko follow karke complex problems ko solve karta hai.
Instructions dene ko hi programming kehte hain :)

Bas ek choti si complexity hai. 

Computers humari tarah aam language (English, Hindi, Tamil etc.) nahi samajhte. Computers bas machine language samajhte hain (jo 0 aur 1 se bana hota hai). Humare liye computer ke saath iss language mein baat karna bahut mushkil hai.

Fir hum computers ko instructions kaise de??

Iss problem ko solve karne ke liye humne kuch naye languages banaye(Java, Python, Javascript etc.) jisse hum thore aaram se computers ko instructions de sakte hain. Computers bhi inn languages ko machine language mein aaram se convert kar sakte hain (ek doosra program "compiler" use karke).

Toh hume computers ko instructions dene ke liye, in naye languages mein se koi ek language seekhna hoga. Iss course mein hum apne aap ko Python seekhayenge.

Hum Python language use karke computer ko instructions denge.

**Assignment**
- Kya aap kabhi doosre ko ya doosre se instructions lete hain? Kya hum usey __program__ keh sakte hain?
- "Python" language aur uske applications ke baare mein search kijiye? Duniya mein Kitne log Java language use karte hain?