## What's next?

Yeh bahut basic sa introduction tha API and JSON ka. Par iss mei kaafi
saare fundamentals covered the. Aap acche se samjhe kaise `server`, `API`,
`JSON` jaisi saari cheezein aapas mei interlinked hai.

Jab aap login karte hai, toh aap ko server **`authenticate`** karta hai.
Phir jab aap koi bhi request karte hai, toh aap batate hai, aap wohi ho
jisne thodi der pehle login kiya tha. Yeh sab karne ke liye aap headers
ka use karte ho. Unn sab cheezo ka hum `API - Part 2` mei focus karenge.

Aise hi humne abhi bahut simple `get` requests use ki hai, aage hum `post`
request use bhi karenge, aur sahi se dono tarah ki requests mei difference
bhi pata karenge.

Tab tak aap yeh features integrate kar sakte ho, apne code mei, jisse ki
woh aur behetar ho jaye:

1 - **Up Navigation**
Jaise hi user `up` likhe, toh aap usko peechli wali menu par le jao. Matlab
agar woh `exercises` ki list par hai, toh `courses` ki list dikha kar, usse
waha se proceed karao, etc.

2 - **Previous Navigation**
Jaise hi user 'p' likhe, toh usse next exercise ka content dikhao

3 - **Next Navigation**
Jaise hi user 'n' likhe, toh usse next exercise ka content dikhao

4 - **DRY - Don't repeat yourself**
Dekho kaha kaha aap apne code ko aap repeat kar rahe ho. Kya aap repetitions
avoid kar sakte ho - functions, etc. use kar kar?