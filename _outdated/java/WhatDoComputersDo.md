```ngMeta
name: What Do Computers Do?
```

Human History mein kuch innovations ne Human progress ki direction aur speed hamesha ke liye change kar diya.

Jaise - WHEEL

Insaan bhari cheezon ko lambe distance tak carry nahi kar sakta tha. Ye uski physical limitation thi.
WHEEL invent hone se insaan bhari se bhari cheezon ko lambe distance tak carry karne lag gaye.
Wheel invent hone se humari bahut kam door tak hi pahunch paane ki physical limitation door ho gayi - isse humari bahut saari problems solve ho gayi. Puri duniya humare pahunchh mein aa gayi. Ab Hum logon se dur dur ja kar mil sakte hain, ek jagah pe produce kiya hua saaman doosri jagah bech sakte hain etc.

Ek doosra invention jisne human history mein bahut bada role play kiya, wo hai - COMPUTER

Jis tarah se Wheels ne humari physical limitations ko mitaya - usi tarah computers ne hamari mental limitations ko expand kiya.

Insaan ka dimaag bahut complex mental tasks/problems solve kar sakta hai. Lekin agar ye mental tasks humein baar baar repeat karna pade, toh humara dimaag thak jaata hai ya bore ho jaata hai. Isse humara dimaag galtiyan karta hai aur problem solving difficult ho jaati hai.

Jis tarah WHEEL ke invention se humari bahut saari physical limitation dur ho gayi, usi tarah computers ke invention se humare dimaag ki mental limitations bhi dur ho gayi. Computers humare instruction dene par complex mental tasks, repeatedly bina thake aur bina koi galti kiye perform kar sakta hai.

Computers khud se nahi soch sakte - hume unhe koi bhi kaam perform karane ke liye instructions dene hote hai. Instructions de kar hum computers se bahut complex tasks bhi solve karwa sakte hain.


**Assignment**

- Aapne Computers ke baare mein kya jaana?
- Internet par computers ke applications search karo. Ye applications kaun sa problem solve kar rahe hain? Socho ki inn computers ko humne kis tarah ke instructions diye honge?
