```ngMeta
name: Breaking the Problem into smaller parts
```

Programming mein ya real life mein hum jab bhi koi problem face karte hain toh hume wo bahut mushkil aur complex lagta hai. Mushkil aur complex problem dekh kar hum ghabra jaate hain aur humare haath pair phool jate hain.

Hum aise mushkil aur complex problem ko solve karne ka ek Tareeka hai.

1. Hum mushkil aur __compex problems__ ko chote chote simple problems mein divide kar dete hai.

2. Fir hum inn chote chote __simple__ problems ko ek ek kar ke solve karte hain.

Iss method se hum bare hi mushkil problem (jo dekhne mein impossible lagta hai), unhe solve kar sakte hain.

Issi method ko use karte hue hum apne project problem ko bhi solve karenge.


15 minute le kar apne project problem ko chote chote simple problems mein break kijiye........
.....

.....

.....


Maine bhi humare project problem ko simple problems mein break karne ka attempt kiya hai:

1. Java mein Computers ko koi bhi instruction dena.
Humein abhi computers ko instruction dena nahi aata. Project game banane se pehle humein Java mein computers ko instructions dena seekhna hoga.

2. Computer mein data ko store karna
Social profiles banane ke liye humein computer ko kuch data store karne ke liye kehna hoga.

3. User se kuch input lena
Computer mein store hone wala kuch data hum user se directly lete hain.

4. Saare social profiles ke data ko randomly swap karna.
Humein computers ko randomly social profiles ke data ko idhar udhar place karna hai.

5. Swap kiye hue social profiles ko user screen pe dikhana


Mere liye ab ye chote chote problems simple lag rahe hain. mujhe aisa lag raha hai ki agar hum ek ek kar upar diye hue problems ko solve karein - toh hum pura project game bana sakte hain.

Aage jakar agar hume upar diye hue problems bhi complex lag rahe hain toh hum unhe aur chote chote problems mein break kar sakte hain.

**Assignment**

- Ek real ya imaginary complex problem sochiye
    - Problem ko clearly define kijiye
    - Problem ko simple chote-chote problems mein break kijiye
    - Problem ko solve karne ke liye correct steps sochiye