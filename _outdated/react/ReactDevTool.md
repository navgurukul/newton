```ngMeta
name: React Dev Tool
```

Iss video ko dekhiye - https://youtu.be/osG1yIFnapc

Aapne last class mein React ki philosophy ke baare mein thora sa jaana aur ye dekha ki kaise React process se hum apne web apps simple or organized process se design kar sakte hain.

Iss lesson mein hum React se bane hue website ko inspect karke ye dekhne ki kosish karenge ki wo kin components se bana hai.


Lekin usse pehle aap apne chrome browser mein iss [link](https://chrome.google.com/webstore/detail/react-developer-tools/fmkadmapgofadopljbjfkapdkoienihi?hl=en) ke through React Dev Tool naamka chrome extension install kar lijiye.


Chrome extension install karne ke baad aapke **Dev Tools** mein (Ctrl + Shift + I) "React" naamka ek naya tab dikhega. Isko use karke aap react se bane hue websites/webapps ko inspect kar sakte hain.

Chrome extension install karne ke baad hum isko use karke kuch react websites ko inspect karenge.

.....

React ka official site - https://reactjs.org ko kholiye.

Isme aap **4 React components** dekh sakte hain -Simple component,  Timer, ToDo app, Markdown Editor
In components ki functionalities ko dekhiye/experience kijiye. Thora time (20-25 min) aap is page ko padhne mein bhi spend kar sakte hain.


Iske baad aap Chrome Dev Tool (Ctrl+Shift+I) khol lijiye. Isme aap "React" tab par navigate kijiye aur inn sare components ko inspect kijiye.

Aapko <HelloMessage>, <Timer>, <ToDoApp>, <MarkdownEditor> - aise components ke tag milenge.
Inke andar sub-components (inn tags ke andar jo components hai) - aap unko bhi inspect kar sakte hain. Jaise <ToDoList> , <ToDoApp> ka ek sub-component hai.

Aapko right side mein inn components ki kuch property - State and Props bhi dikhenge. Inke baare mein hum aage padhenge. Lekin aap dekh sakte hain ki <Timer> component ka "State" kaise har second change karta hai. Aise hi <HelloMessage> component mein "name" naam ka ek Prop hoga.


**Assignment**
- Aise websites ko search karein jo React use karke bane hain.
- React Dev Tool use karke aap unn websites ko inspect karein aur ye janne ki kosis karein ki wo kin components se bane hain.
- Apne peers ke saath apni khoj ko share kijiye.

