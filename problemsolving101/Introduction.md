```ngMeta
name: Introduction Problem Solving
```

Programmers har roz nayi nayi problems ko face karte hain. Har code iss duniya mein koi na koi problem ko solve karne ke liye likha jaata hai. As programmers humein apne dimaag ko train karne ke zaroorat hai ki kaise hum nayi nayi problems ko asaani se solve kar payein. Iss course mein alag alag problems hain humne sovle karna hai.

As programmers humein apne peers ke saath kaam karna bhi aana chaiye. Real world mein yeh ek bahot important skill hota hai. Waise bhi kabhi kabhi humara dimaag ek problem ko solve karte karte atak jaata hai. Iss case mein bahot important hota hai ki hum uss problem pe atke na reh jayein. Yahan apne peers ka help lena bahot important hai. Important yeh nahi hai ki hum saari problems ko apne aap solve karein, lekin yeh important hai kaise hum zyada se zyada problems ko samajh sakte hain.

Iss course mein alag alag sections hain aur har section mein aapko kuch number of problems ko solve karna hi karna hai. Lekin HackerRank pe bahot saari problems available hain. Jaise agar aapko Arrays wale section mein 5 easy aur 3 medium problems solve karni hai HackerRank pe kam se kam 50 probelms available hongi. Toh aap problems khud solve karne ki koshish kar sakte ho. Agar bahot zyada atakte ho, toh apne peers ki help le sakte ho. Bas aapko yeh ensure karna hai ki end mein aap 5 easy aur 3 medium problems kisi ki help ke bina solve kar sakte ho. Aap dusron ki help le sakte ho, but yeh bahot important hai ki aap kuch problems ekdum help liye bina solve kar sakte ho. Aapka asli test wahi hoga :)

Problems solve karne ke saath saath yeh bhi important cheez hai ki aap apna thought process ache se explain kar pao. Finally jab aap industry mein kaam karoge toh sirf yeh important nahi hoga ki aap acha code likh paa rahe ho, but yeh bhi important hoga ki aap code ke baare mein kaise baat kar pa rahe ho. Ya aap apni interview mein apne concepts ko kitna acha explain kar paa rahe ho. Iss skill ko improve karne ke liye aapko problems ke baare mein videos banani hongi. Har problem ki 2 videos banani hai:

1. Pehli video mein Question ke baare mein explain karna hai.
2. Dusri video mein pehle logical level pe solution explain karo, aur fir uska code explain karo. Code ka dry run kar ke dikha sakte ho.

Total iss course mein 40 problems hai jo aapko solve karni hai. Aapko total mila kar *10* problems ke videos banane hain.
