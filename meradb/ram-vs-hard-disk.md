Inn questions ke baarein mei thoda socho

- Variables kaha store hota hai - **RAM** mei ya Hard Disk mei?

- Database kaha store ho raha hai, hamare code mei? Database mei ya RAM mei?
**Hint:**
Database file mei store ho raha hai. Files kaha store hoti hai?

```markdown
Jab Database ko hum jObject mei load kar lete hai.
Yeh dhyaan rakhe, tab database hard disk se padh kar,
hum ek variable mei store karte hai,
yaani RAM mei le kar aa jaate hai.
```

- Toh hum jo get aur set jaise functions call kar rahe hai, woh kis database par ho rahe hai - jo hard disk par hai, ya jo memory mei loaded hai?

- RAM **fast** hoti hai ya Hard Disk?

- Aapke laptop mei kitni RAM hai, kitni Hard Disk?

- Agar RAM, Hard Disk se faster hoti hai, toh hum hard disk kyu rakhte hai, hum sirf badi RAM se hi laptop kyu nahi bana sakte?

- **Persistent** shabd ka kya matlab hota hai?

- RAM persistent hoti hai kya?

- Hard Disk persistent hoti hai kya?

- Aap apne database ko persistent jagah par save karna chahoge, ya non-persistent jagah par?