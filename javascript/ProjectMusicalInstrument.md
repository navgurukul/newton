```ngMeta
name: Musical Instrument
```


Iss project mein aap ek musical instrument banayenge jo alag-alag "keypress" se alag alag note bajaye. Aapka instrument "Sa" "Re" "Ga" "Ma" "Pa" "Dha" "Ni" "Sa" - ye notes baja sakte hain ya [iski](https://codepen.io/rajeev-artha/full/pVdNNK/) tarah alag alag drum sounds.


1. Google pe apne instruments ke liye sound effects dhoondiye. ye "saregama" ke notes ho sakte hain ya koi bhi alag alag sound effects.
2. Apne application ka frontend design kijiye. Ye aapka musical instrument hai - isey apna design aur personal look dijiye. Ideally aapke musical instrument mein kuch buttons hone chahiye. <audio> tags use karke har button ka audio source define kijiye.
3. Apne javascript code mein, "keypress" event ko capture kijiye.
4. Har "keypress" event mein ek event object capture hota hai. Iss event object ke pre-defined properties aur methods hote hain. Aap inke baare mein [yahan](https://developer.mozilla.org/en-US/docs/Web/Events/keypress) se padh sakte hain.
5. Keypress event ka "key" property mein humare keypress event ki value store hoti hai. Aap swtich cases use karke, kaun sa keypress hua hai, use identify kar sakte hain aur uske corresponding audio play kar sakte hain.
6. Har keypress ke saath, agar aap chahe, to apne page ki koi CSS property bhi change kar sakte hain - jaise apne buttons ko bada karna ya usme koi background add karna etc.... Isse aapka page keypress se responsive lagega.


**Homework**
- Aapke musical instrument mein kya khasiyat hai?
- Aapke musical instrument mein kya kamiyan hain? Inn kamiyon ko aap kin programming concepts ko use karke dur kar sakte hain?
