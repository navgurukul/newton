```ngMeta
name: Section IV - Elections
```

# Elections

Har 3 months par, Council members elect karne ke liye DISCO elections conduct karwayega.

### Nominations:

Elections se 7 din pehle DISCO nominations ke liya call karega through a message jo sabhi ko visible ho. Elections se 4 din pehle ek reminder bhi diya jayega. Wo candidates jo ki election me particular profile ke liye khud ko contest karna chahte hain, wo khud ko nominate kar sakte hain. Ek student maximum 2 posts ke liye khud ko nominate kar sakta hai.

DISCO ke announcement ke baad hi Nomination liye jayenge. Nominations is [form](https://goo.gl/forms/5MgDqDviAdSvI1s12) ke through liye jayenge.

### Voting:

Election me har student ek profile ke liye ek hi student ko vote dega. Votes ki counting DISCO karega. Voting anonymous hogi.

### Appointment to the council: 

Jis candidate ko sabse zyada vote mile hain, wahi us profile ke liye select hoga.

### Appointment of GenSec:

GenSec council ke members me se chuna jayega. Saare council members elect ho jaane ke baad DISCO elected council members me se GenSec ki post ke liye nominations mangega.

GenSec ke liye DISCO fir se voting karwayega. General body ke sabhi members apni pasand ke member ko GenSec chunne ke liye vote karenge.

GenSec ke appointment ke liye sabse zyada votes paane wale 2 candidates ka Board of Governors interview lenge.
