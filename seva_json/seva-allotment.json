[
	{
		"component": "header",
		"variant": 2,
		"value": "Process of Seva Allotment"
	},
	{
		"component": "text",
		"value": "Ye decide karne ke liye ki NavGurukul mein kaun se community members kis seva mein participate karenge, ek <b>interest</b> aur <b>availability</b> based process follow kiya jaega. Seva ki allotment har mahine change ki jaegi. Isse students ko alag alag type ki seva mein participate karne ka mauka milega jisse apka exposure badhega. Ek organisation ko manage karne ke alag alag aspects ki samajh aur experience aapko milegi. Saath hi, ek mahine ka achha time milega ki aap apni seva ko deeply experience kar sako."
	},
	{
		"component": "text",
		"value": "Har mahine, Council members us mahine ke seva projects ki ek list banaenge. Council members ye bhi figure out karenge ki kaunse project mein kitne logon ke contribution ki zarurat hai. Logon ka number ye dhyan mein rakhkar decide kiya jaega ki har student member ek din mein seva mein <b>1.5 se 2 hours</b> spend karenge."
	},
	{
		"component": "text",
		"value": "Is list ko GenSec saare students ke sath share karenge. Students ko mauka milega apni <b>top 3 preferences</b> batane ka jin projects mein vo participate karna chahte hain. Ek algorithm ke through ye decide hoga ki kaunsa student kis project me paricipate karega."
	},
	{
		"component": "text",
		"value": "Student ko notify kiya jaega ki unhe kabse apne new project me contribute karna start karna hai."
	}
]