```ngMeta
name: Good Bad Ugly
```

## Good Bad Ugly

NavGurukul mein hum exams mein nahi balki introspection me believe karte hain. 

### Why?
Introspection (n.): the examination or observation of one's own mental and emotional processes, अंतर्दर्शन, आत्मनिरीक्षण

Introspection ka matlab hota hai apne aap ko observe karna, khud hi apne mental aur emotional processes ko samajhna. Introspection humein kai tareekon se help karta hai. Ye aapko apne aap ko behtar jaanne mein help karta hai. Introspection karne se hum yeh pehchan sakte hain humne kahan kuch mistakes ki hai aur hum aage kaise un mistakes ko na repeat karein. 

Productivity ka example lete hain. Kai baar hum apni unproductiveness ka reason jaane bina use hatane ki koshish karte rehte hain. Par bina uski root ko samjhe, hum sahi solution nahi nikal sakte. Introspection us root tak pohochne mein humari help karta hai. 

Introspection humara dhyan apne andar ki un cheezon par le jaata hai jinhe hum improve kar sakte hain. Hum kaunsi baaton se dukh hota hai aur kisse gussa hota hai, ye humein pata laga sakte hain.

### How
NavGurukul mein hum har week (aur month) ek 'Good Bad Ugly' format mein introspection karte hain. Isme hum ye dekhte hain ki humare week(ya month) mein kya achha tha aur kya bura.

* **Good:** Kaunsi cheezein achhi hui, kya achieve kiya, kya karke khushi hui. Saari positive feelings aur events yahan aate hain.
* **Bad:** Kahan kuch galtiyan hui. Yahan par vo cheezein aaengi jo thodi bahut galat hui, thoda effort daalke inko sahi kiya ja sakta hai.
* **Ugly:** Kaunsi cheezein bahut galat huin. Ye galatiyan vo hain jo shayad ek pattern hai humara. Ye galat pattern pura week (ya pura month) humari padhai (ya kaam) me dikha. Ye vo cheezein hain jinko priority par solve karna important hai.

