```ngMeta
name: Awards
```

## Awards
NavGurukul mein har mahine kuch students ko unke efforts ki sarahna karne ke liye awards diye jaate hain. Hum har campus mein do awards har manine dete hain:

### Dashrath Manjhi Award
Dashrath Manjhi Award us student ko diya jaata hai jisne pichhle mahine community ke liye sabse achha effort kiya hai. Vah student jisne apni sincerity, responsibility aur service ke through NavGurukul community ko sabse achha contribution diya hai.

### Mary Kom Award
Mary Kom Award us student ko jaata hai jisne us mahine padhai mein sabse zyada mehnat ki ho. 

### Awards ka selection
Awards ke liye selection ka process is prakar hai:

1. **Nominations:** Awards ki announcement hone par students aur apne aap ko ya student community mein se kisi aur ko awards ke liye nominate karenge. NavGurukul ke team members bhi students ko awards ke liye nominate kar sakte hain. Nomination ke sath kaaran dena bhi important hai.
2. **Pitch:** Jo nominated students hain, vo ek video banaenge baaki students ko yeh batate hue ki award unhe kyun milna chahiye. Ye video maximum 2 minute ki aur kisi bhi language me ho sakti hai.
3. **Voting:** Nominations hone ke baad saare students vote karenge. Jis student ko sabse zyada votes milenge, unhe award diya jaega.
